# -*- mode: mandoku-view; -*-
#+TITLE: 廣成集
#+DATE: 2015-08-24 23:49:49.136176
#+PROPERTY: ID KR4c0112
#+PROPERTY: BASEEDITION WYG    
#+PROPERTY: JUAN 卷四
<pb:KR4c0112_WYG_004-1a>¶
欽定四庫全書¶
　廣成集巻四¶
　　　　　　　　　　　後蜀　杜光庭　撰¶
　　戶部張相公修遷抜明真齋詞¶
臣聞太上開圖元皇演教三籙定金明之典功被人天¶
九幽懸玉匱之科惠周存没竊惟經旨遵按𤣥文仰祈¶
遷抜之恩輒備懴陳之懇今月二十五日是臣先妣唐¶
楚國夫人蜀追封宋國太夫人劉氏忌辰今月三十日¶
<pb:KR4c0112_WYG_004-1b>¶
是臣先考唐丞相太子太師致仕蜀追贈太尉忌辰謹¶
賫油燭香花供養之具於成都府玉局化北帝院奉修¶
靈寳明真道塲一晝一夜道士一十四人三時行道三¶
時轉經對乾象以披心馳香龍而上奏伏惟髙尊憫鑒¶
衆聖埀光普告四司關明三界降九龍符命開長夜寒¶
庭錬沐形魂遷抜神爽出𤣥隂之府入洞陽之宫罪咎¶
蠲消寃讐解釋落名地簡列籍道階輪轉福鄉克登仙¶
品九𤣥幽識咸遂超昇誓勤修奉之心上答真靈之澤¶
<pb:KR4c0112_WYG_004-2a>¶
　　張民國太夫人就宅修黄籙齋詞¶
伏以妙道𤣥功濟時佐國真經秘旨拯物救人肇宏規¶
於億劫之前𢎞大化於萬天之内宗之者儲祥納祜修¶
之者駕景登辰披究古今昭彰典誥張民國克承禎貺¶
運遇聖明被沐天光輝華帝澤循懐顧分常抱兢憂省¶
己修躬每為炯戒實恐往世之積瑕未懴此生之累釁¶
將深幽隂有註訟之書冥漠有考延之籍又張氏今年¶
天符臨於木墓之位暗曜住於飛化之年火星照於身¶
<pb:KR4c0112_WYG_004-2b>¶
宫仍當尅之性分大運逄王金之上火力稍微小運值¶
生金之鄉木氣巳薄緬思危命倍用憂虞竊惟大道無¶
方施恩普合式申䖍祝必介休祥是用蠲潔丹心修崇¶
黄籙像瑶壇而肅列按瓊韞以敷陳質信諸天燭蘭缸¶
於午夜告明三界飄檀蕙於九時露&KR0548;馳誠希恩悔過¶
伏惟髙尊太上萬聖千真憫鑒叩祈昭宣渥澤勅天司¶
地府命隂職陽寮黑簿落名青宫著籙和平債訟消釋¶
寃仇北都除執對之篇年齡漸逺南極定延長之紀禄¶
<pb:KR4c0112_WYG_004-3a>¶
祚尤宜五行祛災滯之文九曜息照臨之咎常歡舜日¶
永廕堯天眷屬樂康子孫忠孝九𤣥七祖往逝先亾或¶
拘滯昏衢未超福路願承道力便遂往生利祐見存允¶
蒙貞吉其有三塗六趣夜府寒鄉亦因懴滌之緣盡獲¶
逍遥之果隂陽將吏宅宇龍神長悅豫以安寧俾凶衰¶
而殄息上願皇圖遐廣聖夀延洪卜年克大於姬周享¶
祚更隆於炎漢寰瀛一統書軌混同共傾捧日之心咸¶
沐自天之祐¶
<pb:KR4c0112_WYG_004-3b>¶
　　奉化宗祐侍中黄籙齋詞¶
伏聞道本無為降元精而生二象象而後數羅五緯而¶
備羣形維地䴡天無違於律厯陽舒隂慘咸繋於裁成¶
由是善惡循環吉凶倚伏乾剛坤載不能排九六之期¶
蟾魄烏輪不能革盈虧之勢况乎二儀禀質三命定生¶
未超變化之機固有推遷之理是宜兢懐省巳審過知¶
非常加策勵之心兾動真靈之鑒臣夙承𤣥廕早沐洪¶
休運遇睿明身叨寵任推忠陳力未申匡濟之勞翊聖¶
<pb:KR4c0112_WYG_004-4a>¶
扶天累荷超逾之渥將壇相印委遇益隆蒼珮行師徽¶
榮彌厚戒滿盈而徒切報君父以何階尚恐動静行藏¶
有乖於素分屬心舉念有忤於神明或在公有失於賞¶
刑統衆有愆於裁斷或往世之尤違未解或積生之寃¶
債未袪有一於斯皆宜懴滌又今年二運俱逄於墓位¶
飛天仍值於火星雖居華葢禄德之方恐有刑尅照臨¶
之數以兹兢懼倍切&KR0548;誠徐氏年運之中亦有災滯大¶
小二運金火氣微飛宫遇於計都天符臨於生月恐為¶
<pb:KR4c0112_WYG_004-4b>¶
災滯志在懴祈是敢恭備信儀䖍申齋潔按𤣥都品格¶
修黄籙道塲嚴香花於二日六時召真聖於諸天諸地¶
凝神屏慮仰副真靈¶
　　趙郜助上元黄籙齋詞三首¶
至道流慈元皇垂貺三宫四赦爰孚作解之恩品物昭¶
榮共樂如春之澤皇壇巨祐幽顯無遺臣以庸愚叨逄¶
聖運早承寵禄常戒滿盈猶恐年厯之間星辰之内因¶
纒厄㑹尤切兢憂輒因黄籙道塲䖍申悔謝仰希上聖¶
<pb:KR4c0112_WYG_004-5a>¶
俯鑒冲襟宻賜福祥潜祛災咎夀年增益家眷康宜存¶
殁幽明同臻景祐¶
　　中元¶
律移朱夏節應素秋鼓夷則於西郊歛火雲於南極裁¶
非戒惡允屬兹辰猥以塵土叨親道化身叅丹籙名𨽻¶
𤣥臺而過尤易結世罔難祛動靜行藏未混融於大道¶
年辰宿曜猶纒集於衆災輒因黄籙寳壇助營香供兾¶
䝉聖力垂鑒愚𠂻開罪書而解赦愆尤豁塵累而蕩蠲¶
<pb:KR4c0112_WYG_004-5b>¶
厄難九𤣥受賜舉族霑榮永承祐䕶之恩誓竭歸依之¶
願¶
　　下元¶
臣以宿因獲承積祐早叅職務族泰官榮而所主重難¶
常深憂懼尚慮年行災滯星曜加臨遂履困蒙莫知祈¶
告今屬𤣥冥届節水帝司辰斗杓方指於孟冬朔氣正雄¶
於北陸年光遷貿修奉彌專敢因九奏之注念瀝懇披¶
心伏惟萬聖迴光衆真流鑒憫其丹欵錫以休祥赦已¶
<pb:KR4c0112_WYG_004-6a>¶
往之罪瑕息將來之厄滯明星暗曜無臨照之凶三命¶
五行除衝妨之㑹寃仇和釋債訟消平嗣𦙍䌓昌夀禄¶
延益九𤣥蒙福幽夜開光眷屬康寧龍神安豫上願聖¶
躬萬夀大業永昌布聲教於九圍咸歡舜澤混車書於¶
八極共樂堯仁百穀豐盈六氣均暢誓傾忠孝上酬英¶
睿之慈克勵精誠仰副真靈之祐¶
　　上官子榮黄籙齋詞¶
伏以大道𤣥功至真妙感隨方流貺應念垂慈佐國濟¶
<pb:KR4c0112_WYG_004-6b>¶
人恩周於動植祛災降福惠及於幽明凡所啟祈必蒙¶
昭鑒某氏以今年大小運行之内恐三命衰微隂陽宿¶
曜之中恐五星臨照致成災厄無所告祈竊聞黄籙妙¶
齋功德廣大無災不解無厄不禳輙罄丹誠兾蒙𤣥祐¶
謹依科法開置壇塲三日香燭九時懴謝至真㝠應有感¶
必通伏願三境諸天髙真衆聖降無涯之澤埀廣覆之¶
恩為某氏解除積世罪瑕多生寃債隨懴消平應時除¶
蕩眷屬安貞公私和泰誓傾忠孝永奉聖明¶
<pb:KR4c0112_WYG_004-7a>¶
　　飛龍唐裔僕射受正一籙詞¶
伏聞冥寂之初混元之首道生一氣分彼兩儀隂陽有¶
昇降之殊清濁有仙凡之異是以紫青金闕髙居太妙¶
之庭黄軸風關下鎮窮泉之域隨機染惑因生進退之¶
疑委跡沈浮遂有飄揺之痛既非先覺必在指迷𤣥元皇¶
帝當東漢之季年啟南宫之寳笈首傳真籙大拯羣生¶
修之則駕景冲虛行之則濟人佐國或蕩平氛沴或懲¶
革兇妖正日月之天元風雲叶候静災邪於地紀生植無¶
<pb:KR4c0112_WYG_004-7b>¶
愆歴代所尊垂休靡極臣夙承道廕獲奉皇慈功輕而¶
渥澤愈隆力薄而君親未報常思稟規秘籙宗受靈文¶
勤旦夕之香燈勵精䖍而祝禱所兾家國同納福祥今¶
則嚴偹信儀恭開壇墠通宵懴滌稽首歸依蘭燈夜燭¶
於九㝠檀炷晨飛於三境恭馳懇欵兾達尊靈伏惟太¶
上三尊𤣥元大帝十方衆聖三洞威神鑒丹懇之誠賜¶
感通之應靈官真氣咸賜授傳使内保身安外祛災沴¶
名臻道籍罪滅隂曹九𤣥離積夜之鄉永栖長樂舉族¶
<pb:KR4c0112_WYG_004-8a>¶
享無涯之善常奉休明算夀遐延公私清泰上願龍圖¶
攸允鳯厯延洪増聖夀於無疆乾坤共永布皇恩於有¶
截海岳咸安同為至道之風共暢無為之化¶
　　皇太子青城山修齋詞¶
臣聞靈寳陳規齋戒感希夷之兆真文設教行藏通修¶
錬之功莫不啟之於心𢎞之於道上可以䖍祈穹昊昭¶
達𤣥微次可以宣布情誠祇延福祐永言清信敢薦䖍¶
恭伏以皇帝劃地開基法天垂覆定禍亂而爰承上德¶
<pb:KR4c0112_WYG_004-8b>¶
闡真明而克應金行翼翼小心𢎞朽索薄冰之懼乾乾¶
夕惕有櫛風沐雨之勞備歴歲時益勤祇敬是致年豐¶
歲稔國富兵強定蜀漢之疆圻扼黔巫之襟帶允文允¶
武咸序彛倫至公至平式崇治本四方慕義萬里歸仁¶
梯航無隔於髙深書軌盡同於風教葢九霄之靈應信¶
大道之㝠扶是使帝圖聿昌宸算永言戴仰彌切兢持¶
近者以星象留行稍淹時景分野觀矚寔資禱祈是用¶
潔志清心㤀機滌慮召十洲之法侣約三洞之𤣥科敬¶
<pb:KR4c0112_WYG_004-9a>¶
設清齋仍修大醮伏願上真降鑒衆聖宣慈迴機軸於¶
𤣥關啟輝光於丹道凡言災沴並獲除消但有吉祥皆¶
承感應增聖夀於千秋之外播皇猷於萬宇之中夀山¶
更峻於五山福海更深於八海與乾坤而齊固共日月¶
而合明叶華戎推奉之情遂臣子依慿之懇盡繄至教¶
俯契微𠂻冐凟真仙無任兢惶戒懼激切屏營之至謹¶
遣得一大師賜紫張茂卿等一十四人䖍修法事願鑒¶
丹誠¶
<pb:KR4c0112_WYG_004-9b>¶
　　普康諸公主為皇帝修金籙齋詞¶
伏惟道混虚無泮𤣥黄為九𤣥之始象凝恍惚標化育¶
為獨化之源於是覆載以乾坤照臨以日月三才並道¶
剛柔之用迭興品彚攸生善惡之端遂列然後降之以¶
君父佐之以股肱法髙皇不宰之慈體大帝無言之照¶
𢎞安疆域大庇黎甿伏惟皇帝陛下出震臨人承乾御¶
厯禀樞機之精耀含嶽凟之靈源明契三辰運符四序¶
當天人之允屬表䜟瑞之咸臻因念陵夷遂康蒸庶鎮¶
<pb:KR4c0112_WYG_004-10a>¶
寧郡國割裂江山辛勤侔大禹之功化洽嫓周成之德¶
豈㤀宵旰莫惮焦勞是用和平永期清泰某等今以時¶
當端月節遇正陽屬二氣之將交處午位之炎景思𢎞¶
百福用薦千齡啟金籙之靈壇造玉京之勝地伏願皇¶
帝明齊月桂夀比天榆握金鏡以御寰瀛致衢樽而歡¶
億兆垂旒問道覩元凱之忠貞負扆調元獲䕫龍而翊¶
賛四三皇而永固一六合以無虞仰奉虚皇俯垂𤣥造¶
兾納䖍誠之志獲申懇禱之誠¶
<pb:KR4c0112_WYG_004-10b>¶
　　皇太子為皇帝修金籙齋詞¶
伏以浩邈無涯育乾坤者至道彌綸莫極運造化者𤣥¶
功凝一氣以生三才周六虛而吹萬有所以春皇秋帝¶
雲紀火官承妙用以御寰瀛體無為而統天地曷常不¶
含和韞粹端拱穆清執大象以臨人乘飛龍而布化雖¶
流金鑠石湯德彌光懐山襄陵堯風益扇皇帝應圖負¶
扆握鏡開基慕𤣥元慈儉之宗仰黄帝華胥之躅日慎¶
一日雖休勿休故得聲教旁敷京坻積稔俗臻暇豫民¶
<pb:KR4c0112_WYG_004-11a>¶
樂雍熙交歡自洽於隣封琛贐爭來於絶域倍增寅畏¶
祗荷穹旻昨以垂象飛芒天文炯戒躔度雖殊於分野¶
禱祈勵切於焚修恭啓皇壇敢希鴻福仰玉清之𤣥化¶
稽首知歸開金籙之道塲齋心發願所貴者逹誠碧落¶
薦夀皇躬與日與月之同明共地共天之咸乆青詞奏¶
御俾金彗以韜光丹衷通真致珠嚢之叶度災纒永息¶
禎瑞常臻鳯厯克調狼烟不警政除三五祚起億千位¶
忝儲宫實欽仙境輒傾素懇仰望𤣥慈¶
<pb:KR4c0112_WYG_004-11b>¶
　　中元衆修金籙齋詞¶
伏聞至道希夷真精𤣥寂𢎞化於混元之表凝光於太¶
極之先散淳一之根潛分步驟鼓生三之氣以制寰瀛¶
所以乗龍襲氣之君畫卦垂衣之后順敷道要創厥皇¶
基恢妙用而福寰區布神功而利天下昭彰帝紀炳蔚¶
人文允屬睿朝誕應天眷皇帝儀乾受命應運開圖繼¶
軒黄帝頊之靈源茂亶父周公之至德纂承玉籙光啓¶
金衡端旒扆以穆清慕唐虞而真正思洽大同之理以¶
<pb:KR4c0112_WYG_004-12a>¶
康九土之民稼穡連豐華戎咸泰皇儲輝重明之美遐¶
方贊有道之風中外恬夷生靈輯睦况屬三元令序大¶
宥昌辰宜䖍齋潔之誠共祝君親之夀拂瑶壇而展禮¶
按金籙以陳儀龍綵質心香花備信焰九光之蓮炬下¶
照㝠津飄三素之檀烟上開真域必冀三天降祐萬聖¶
延慈宗社隆昌寶圖安鎮齊乾坤於聖夀等日月於睿¶
明文德武功綏寧八極天枝寶𦙍輝映萬齡儲皇享椿¶
桂之年常扶大業妃后潔蘋蘩之德並翼宸居朱邸清¶
<pb:KR4c0112_WYG_004-12b>¶
廟彌臻景貺外藩内輔益履殊榮常樂雍熈皆登富夀¶
其有宿殃積釁徃債前寃年辰命運之災算紀飛旗之¶
厄乗兹懴謝並乞消平即冀宗廟尊靈生神三境臣等¶
九𤣥七祖受福諸天貽祚流祥傳休無極上願天文昭¶
著緯象澄清回直符太乙之旗息玉彗金芒之曜蕩憂¶
患於井參之野延福祥於梁益之墟九榖無虞五兵斯¶
戢螟蝗水旱無肆沴於農功疫癘凶荒靡非災於閭里¶
幽關舒泰品類滋榮海岳歸仁寰區禀化至有立功將¶
<pb:KR4c0112_WYG_004-13a>¶
士往逝都頭勣著勤王忠推効命每因齋薦皆為懴祈¶
必離𠖇漠之鄉更遂逍遥之樂或幽隂尚滯渙澤未霑¶
或嗣續巳無奠羞多闕九宫符命即為遷神二籙洪恩¶
俱令濟苦勿為疵癘逺詣福庭動植飛沈盡登真道¶
　　皇帝修符瑞報恩齋詞¶
葢聞歴代帝皇受天符命咸宗至道以御鴻圖莫不用¶
慈寶以臨人仗𤣥功而濟物克致雍熈之運仍頒祥瑞¶
之文顧以薄躬猥臨大寶寰區尚擾思偃武而未臻法¶
<pb:KR4c0112_WYG_004-13b>¶
令頒行念措刑而莫得内惟兢業莫敢遑寧今年七月¶
漢洲十郡縣百姓郭迴芝於仙居觀採藥耕地掘得銅¶
牌長七寸廣四寸有六十字老子通天記云丁卯年甲戌¶
乙亥人王生享二百年天子王從建王元膺王萬感王嶽¶
王則王道宜五字篆文後云北邙化張𢎞道天寶留此¶
明聖代欽承𤣥貺䖍佩靈符識天道之垂休知百年之¶
惟永爰傾丹懇用答殊休按九等之科儀修靈寶之法¶
事所願丹心徑逹聖鑒俯臨社稷永昌休徽必應四時¶
<pb:KR4c0112_WYG_004-14a>¶
合序萬物以嘉俾令率土之賔盡保無疆之福稽首謹詞¶
　　黄齊助中元黄籙齋詞¶
伏聞三元大宥乃諸天降福之辰九夜長幽是厚地重¶
隂之境將消積暗爰假神燈上納三光下照群異經科¶
所重濟獲攸先今屬序届中元壇開黄籙三時朝懴萬¶
罪蠲消輙備香油同申供養伏兾鸞輝鳯熖凝光地府¶
之中星布蓮敷散景泉扄之内盡超苦趣永出𠖇津九¶
祖生天六親介福災祛未兆善洽無疆奉上安家並希¶
<pb:KR4c0112_WYG_004-14b>¶
元吉¶
　　黄齊為二亡男助黄籙齋詞¶
臣聞包容萬象大道為亭育之尊𢎞濟羣生天尊演虚¶
無之教莫不恩覃纎芥澤普存亡明真開玉匱之書長¶
夜釋重隂之苦丹誠上感𤣥貺必臻臣過咎夙彰神明¶
垂譴纔逾一月繼䘮二男憔悴中年寂寥孤影痛蒸嘗¶
之時絶念𠖇漠以何依懼被營魂尚為拘滯伏思遷㧞¶
唯仗焚修捨其服用之資助此香燈之㑹不任䖍祈之至¶
<pb:KR4c0112_WYG_004-15a>¶
　　馮涓大夫助上元齋詞¶
伏以大道垂文澤周存歿天尊演化恩及幽明廣敷九¶
等之科以拯重𠖇之苦敢持哀懇仰叩𤣥闗今月二十¶
六日亡妣隴西郡君贈隴西郡太夫人李氏忌齋詣玉¶
局靈壇因上元勝㑹同修香供用禱福祥伏願亡妣錬¶
景朱陵棲神𤣥圃悟恬澹希夷之道契長生永刼之真¶
𤣥㑹無為克臻妙果¶
　　中元¶
<pb:KR4c0112_WYG_004-15b>¶
伏聞黄籙明科紫陽具典𤣥元勝力丹簡宣恩拯㧞幽¶
沉照臨㝠夜古今宗禀生死銜恩有感必通所祈克應¶
今月二十六日是臣先妣贈隴西郡太夫人忌辰輙因¶
玉局壇場中元齋薦同申修奉兾逹真靈伏願亡妣乗¶
此福縁髙昇道境逰神碧落悦影丹䑓永登快樂之郷¶
克證希夷之道¶
　　下元¶
伏以黒帝御時𤣥㝠肇序下元勝㑹大宥昌辰所宜䖍¶
<pb:KR4c0112_WYG_004-16a>¶
祝上真勵精下土用祈禎貺以福存亡今以玉局靈墟¶
瑶壇展禮輙持法信用助齋誠敢希衆聖鑒臨萬真昭¶
祐九𤣥開度超離𠖇漠之郷五族叶和長荷安貞之福¶
災㓙殄息罪咎消平永誓丹襟仰承洪澤¶
　　周庠員外助上元齋詞¶
伏聞齋敷九等節啓三元是萬方禱福之辰是衆聖宣¶
恩之日今屬𤣥元真化玉局靈壇陳黄籙之儀按𤣥都¶
之品九時奏御三日焚修精助香燈同申懴滌伏兾髙¶
<pb:KR4c0112_WYG_004-16b>¶
尊垂祐大道流慈採納精誠降頒鴻福九祖遂超昇之¶
願六親霑覆䕶之仁消厄滯於将來解寃仇於既徃罪¶
咎原釋疾苦痊平夀禄増延凶災除蕩克叶發生之徳¶
敢忘大道之恩¶
　　下元¶
伏以𤣥帝司辰水官統序乃請福延恩之節是凝心滌¶
慮之期况玉局仙縱瑶壇盛禮九時焚祝必介於休禎¶
三日齋莊敢同於懴謝所兾災纒殄息寃債消平罪咎¶
<pb:KR4c0112_WYG_004-17a>¶
咸蠲存亡共泰永䖍修奉以答𤣥慈¶
　　盧蔚大夫助上元齋詞¶
伏以大道周行三元立訓陟明考校毫末無遺臣早慕¶
𤣥虚夙宗清净毎展恪勤之懇以祈昭祐之慈今以玉¶
局靈壇上元福㑹輙賫香燭同助焚修所祈消解災㓙¶
滌除罪咎蠲平疾厄延益年齡善功克被於存亡禎貺¶
榮周於眷屬永勤丹慊仰副𤣥慈¶
　　上元¶
<pb:KR4c0112_WYG_004-17b>¶
伏以考校良辰先春令序當上元陟明之節乃羣生舒¶
泰之期式罄齋誠以申䖍祝今屬錦都靈化玉局瑶壇¶
啓黄籙之真儀展𤣥科之盛禮輙持香信同助良因伏¶
惟衆聖垂慈萬真昭鑒憫其修奉錫以禎祥惠普存亡¶
遐祛罪咎解災纒於未兆増禄夀於惟新永勵丹心上¶
副𤣥貺¶
　　中元¶
伏以四始周行三元定籙陟明顯晦考校無遺臣素奉¶
<pb:KR4c0112_WYG_004-18a>¶
道科早師𤣥寂毎逄良㑹必勵修崇今以玉局朝元霜¶
壇蕆事輙賫香燭潔助齋功所祈大宥之恩允降自天¶
之澤疾恙痊愈禄算増延仰薦先靈旁沾眷屬永承丕¶
祐欽賛元勛不任歸命丹切之至¶
　　下元¶
伏以水徳配時𤣥冬叶候當二氣謹藏之節是諸天校¶
㑹之期所宜勵志重𤣥凝心至道滌瑕悔&KR0136;請福希恩¶
况玉局皇壇錦城福㑹敢營香幣因助齋修三日肅䖍¶
<pb:KR4c0112_WYG_004-18b>¶
九時朝懴兾蒙昭祐廣賜休祥賜臣𤣥祖超昇隂㝠開¶
泰存亡濟度災咎消平釋寃債於夜庭落罪尤於地簡¶
疾厄痊復算紀遐長誓傾嚴奉之誠常副真靈之祐¶
　¶
　¶
　¶
　¶
　廣成集巻四¶
